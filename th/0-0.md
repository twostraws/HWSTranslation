# จะเริ่มต้นเรียนภาษา Swift ยังไงดี?

Tutorial นี้เป็นผลงานของโปรแกรมเมอร์ใจดีชาวอังกฤษ Paul Hudson. Paul เขียนหนังสือ tutorial เกี่ยวกับภาษา Swift มาแล้วหลายเล่ม เน้นสอนภาษา Swift ให้ผู้ที่ไม่มีความรู้เกี่ยวกับภาษา Swift มาก่อนสามารถเรียนรู้ทำตามได้ เน้นการสอนจากตัวอย่าง พาสร้างโปรเจคแอพพลิเคชั่นหรือเกมจริง ๆ กว่า 20 โปรเจค ผู้อ่านจะได้เรียนรู้สิ่งที่จำเป็นสำหรับการเป็น iOS Developer ที่ดี แต่อย่างที่กล่าวไว้ tutorial นี้สอนจากตัวอย่าง ผู้อ่านจะได้ค่อย ๆ เรียนรู้เทตนิคต่าง ๆ ที่จำเป็นในการสร้างโปรเจคแต่ละโปรเจค และในท้ายที่สุด ผู้อ่านจะได้เรียนรู้ทุกอย่างเกี่ยวกับภาษา Swift แล้วมีโปรเจคหรือแอพจริง ๆ เอาไว้ใส่ Portfolio กว่า 20 ผลงาน

หากคุณต้องการเรียนรู้โดยตรงจากการโปรเจค คุณสามารข้ามบทนำในส่วนนี้ไปยังส่วนการเขียนโปรแกรมได้เลย อย่างไรก็ตาม ถ้านี่เป็นการเริ่มต้นครั้งแรกกับการเรียนรู้ภาษา Swift บทนำนี้จะพาคุณเรียนรู้เกี่ยวกับฟีเจอร์ที่สำคัญ ๆ ของภาษา Swift ซึ่งจะช่วยให้คุณมีความเข้าใจพื้นฐานก่อนการฝึกเขียนโปรแกรมจริง ๆ

หากคุณต้องการเรียนจากตัวอย่าง ผู้เขียนแนะนำให้คุณข้ามบทนำนี้ได้เลย แล้วไปเริ่มต้นที่ Project 1 ซึ่งคุณจะได้เรียนรู้การสร้าง Swift app จริง ๆ ทันที

หากคุณต้องการเรียนรู้ทุกอย่างโดยละเอียด ผู้เขียนแนะนำให้คุณอ่านตามบทนำนี้ไปเรื่อย ๆ หลังจากคุณอ่านบทนำนี้จบ คุณจะได้เริ่มต้นใช้สิ่งที่คุณได้เรียนรู้เขียนแอพจริง ๆ ที่ Project 1 เข่นกัน

ไม่ต้องห่วงว่าคุณจะพลาดอะไรหากคุณไม่ได้อ่านบทนำนี้ เนื้อหาและเทคนิคทุกอย่างในบทนำและในตัวอย่างนั้นเหมือนกัน ไม่มีเรื่องใดที่ถูกกล่าวถึงในบทนำแล้วไม่ใช้ในโปรเจคตัวอย่าง ผู้เขียนเพียงแค่ต้องการให้ตัวเลือกเพื่อให้ผู้อ่านได้เรียนรู้ตามแบบที่ตนเองถนัด จะอ่านเนื้อหาก่อนแล้วค่อยเริ่มเขียนโปรแกรม หรือจะข้ามไปที่การเริ่มเขียนโปรแกรมเลยก็ได้
