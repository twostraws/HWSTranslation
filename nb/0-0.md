# Hvor starter jeg?

Jeg har laget en stor opplæringsserie som lærer Swift fra grunnen av, samtidig som jeg hjelper deg med å bygge over 20 ekte apper og spill. Du lærer alle de grunnleggende teknologiene som kreves for å være en god iOS-utvikler, men serien er basert på det du trenger å vite, slik at du bare lærer de delene av Swift som betyr noe for hvert enkelt prosjekt. Til slutt har du lært hele språket og har mange apper som belønning for arbeidet.

Hvis du liker å lære et språk ved å lage praktiske prosjekter, kan du hoppe over denne språkinnføringen og gå rett til kodingen. Men hvis dette er første gang du bruker Swift, vil du nesten sikkert finne denne innføringen nyttig fordi den veileder deg igjennom alle de viktigste språkfunksjonene.

**Jeg har ikke noe imot hvilket alternativ du velger, så jeg gir deg begge.**

Hvis du foretrekker å lære Swift ved hjelp av eksempler, anbefaler jeg deg å hoppe over resten av denne innføringen og gå direkte til Prosjekt 1 hvor du begynner å lære Swift med en ekte app.

Hvis du foretrekker å lære Swift i en bolk, bør du fortsette å lese denne språkinnføringen. Når du er ferdig, begynner du på Prosjekt 1 hvor du bruker det du har lært om Swift i en ekte app.

Ingen grunn til bekymring, du går ikke glipp av noe: det er *ingenting* i denne innføringen som ikke er dekket i de påfølgende prosjektene. Jeg gir dette valget fordi du vet selv hvordan du lærer best, mer enn jeg gjør, slik at du får velge ditt eget utgangspunkt.